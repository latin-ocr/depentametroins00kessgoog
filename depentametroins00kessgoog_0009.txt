Ennius, poeta Romanorum clarissimus
„qui primus amoeno detulit em Helicone perenni fronde coronam,

poe‘yentis Italas bominum quae clara clueret,“ populum Romanum

non solum hexametrO, verum etiam pentametro donavit. Sed
Enni exemplum, quia Enniorum numerus erat exiguus, non
multos secutos esse facile intellegitur. ’

Temporum, quae Enni aetatem secuta sunt, pauca frag-
menta apud Varronem, Ciceronem, imprimis apud Gellium
exstant. Primus post Ennium in carminibus amplioribus pen-
tametro usus est Catullus. A Huius poetae pentametri, id quod
mirum esse non potest, duri aliquid et asperi habent; versus ’
enim excolendus et expoliendus erat. Quam rem Catullus ipse
quidem praematura morte impeditus non perfecit, sed qui post
eius tempora fuere iuvenes artibus bonis eruditi et qui ver-
suum elegantiam augere studerent, etiam ut pentametri duri·
tiam et asperitatem deminuerent, operam dabant.

In his primo loco nominandi sunt Tibullus et Propertius.
Tibullus elisionem rarissime admittit; Propertius vel in primo
libro plane a Catullo dissentit. Ab hoc primo usque ad quar-
tum librum in disticho excolendo magis magisque progreditur,

ita ut quarti libri disticha magna cum elegantia composita sint.

Ad summam autem elegantiam pervenit OvidiuS, cuius
versus mira facilitate currunt. Praecepta. quae ad bonos
pentametros tingendos Ovidius observavit, poeta mortuo non
periere, sed quicumque sive primis post Chr. n. sive nostris
temporibus bonos pentametros facere studuit, oculos convertit
in Ovidium, huius versus summum artificem. Neque tamen
omnes statim Ovidios factos esse credendum est, multi Catulli
vestigiis institerunt, et quo minus quis erat erudituS, eo lon·
gius ab Ovidio aberat, id quod praecipue dici potest de iis,
qui semel vel bis in vita sua nulla alia re impulsi nisi ut pie-
tatem in parentes vel liberos praestarent, versus iaciebant.

